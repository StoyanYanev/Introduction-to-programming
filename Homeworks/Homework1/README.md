## Задачи за домашно No 1

**1.** Наричаме редица от естествени числа:

    ● Намаляваща, ако всяко следващо число е по-малко от предишното
    
    ● Нарастваща, ако всяко следващо число е по-голямо от предишното
    
    ● Неопределена, ако не е в сила нито едно от горните условия
    
Напишете програма на C++, която въвежда естествени числа от клавиатурата (т.е.
отрицателно число или нула, се счита за край на въвеждането) и възможно най-рано извежда
на екрана какъв вид от горепосочените е редицата (т.е. ако редицата стане неопределена,
също имаме край на въвеждането).

**2.** Да се напише програма, която по въведено от клавиатурата цяло положително десетично
    число, да изведе на екрана шеснадесетичното представяне на числото, прочетено наобратно.
    Пример: _Вход: 51; Изход: F_.
    
**3.** Да се напише програма, която интерпретира въведено цяло положително число като брой
    секунди изминали от началото на текущия ден (да не се допуска въвеждането на повече от 24
    часа) и да извежда на екрана колко е часът в момента във формат HH:MM, според този брой
    секунди. За решаването на задачата да не се използват оператори за цикъл.

**4.** Да се напише програма, която въвежда естествени числа от клавиатурата, до въвеждането на
    числото 0. Да се изведе на екрана най-малкото въведено число. За решаването на задачата не
    се допуска използването на оператор if.
    
**5.** Да се напише програма, в която по въведено от клавиатурата цяло число (по-малко от 2^32 - 1),
    изписва на екрана число, на което са разменени първата и последната цифра, спрямо
    въведеното. За решаване на задачата не се допуска използването на символни низове и
    оператори за цикъл.
    
**6.** Да се напише програма, която рисува на екрана (в конзолата) равностранен триъгълник, със
    символ, въведен от клавиатурата (повече за т.нар. ASCII art, може да намерите тук). Размерът
    на триъгълника, се определя от височината му, която също се въвежда от клавиатурата, като
    трябва да отговаря на условието да се събира на стандартен екран с големина 25 реда.
    
**7.** Всеки триъгълник може да се определи в декартова координатна система с координатите на
    трите му върха. Да се напише програма която въвежда от клавиатурата координатите на
    върховете на два триъгълника и:
       a. Проверява дали триъгълниците са равностранни.
       b. Проверява дали основите им са успоредни на абсцисната ос.
       c. Ако горните две условия са изпълнени, намира лицето на общото им сечение, в
          противен случай извежда съобщение за неизпълнение на съответните условия.
